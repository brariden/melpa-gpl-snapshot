# from http://www.xenotypetech.com/samplepdfs/CH_Sample.html

ᎪᎯᎩ ᏥᎨᏒᎩ ᎠᏂᏣᎳᎩ ᏌᏊᎭ ᎤᏂᎮ ᏚᎾᏙᎥᎢ. ᎣᏂᏃ ᎢᏴᎢ ᏂᎦᏗ ᎨᎦᏎᏍᏗ ᏄᎵᎦᏔᏁᎢ ᎾᏊ ᎠᏎ ᏔᎵ ᏚᎾᏙᎥ ᏱᏓᎾᏓᏁᎭ ᎩᎳ ᎨᎦᏎᏍᏗᏍᎨᎢ. ᏌᏊᎭᏃ ᎨᏒ ᏴᏫ ᏔᎵ ᏱᏚᏙᎠ ᎩᎳ ᎦᏰᏥᏁᏗ ᎨᏎ ᎠᎦᏎᏍᏗ ᎨᏒᎢ. ᎾᏊᏃ ᏴᏫ ᎨᎦᏍᏔᏅ ᎤᏅᏒᏊ ᎠᏂᏩᏘᏍᎬ ᏔᎵᏁ ᏫᎨᏒ ᏧᎾᏙᏍᏙᏗ ᎾᏁᎵᏍᎬᏃ ᎯᎠ ᎠᏲᏩᏁᎦᏊ ᎦᏪᏟᎭᏊ ᎠᎾᏗᏍᎬᎢ. ᎾᏍᎩ ᎠᏎ ᎢᏳᏍᏗ ᎤᎧᏜᏛ ᎠᎹ ᎠᎴ ᎤᏃᏴᎩᎦᎸᎾ ᎠᎴ ᏎᎷᏧᏩᏂᎨᎢ ᎠᎴ ᎤᏩᏬᏛ ᎠᎴ ᎠᎹᎤᏍᎦᏎᏗ ᏥᏚᎾᏙᎠ.

ᏌᏊ ᎢᏳᏩᎫᏗ ᎠᏲᏩᏁᎬ ᎤᎷᏤᎢ ᏚᎾᏢᏁ ᎤᏂᏣᏘ ᎠᎭᏂ ᏧᏂᎸᏫᏍᏓᏁᏗᏱ ᏩᏥᏂ ᎤᏤᎵᎦ. ᏂᎦᏛᏃ ᎠᏲᏩᏁᎬ ᏗᎪᏪᎵ ᏕᎦᏁᎲ ᏗᏎᏍᏗ ᏗᎨᎪᏪᎵ. ᎣᎩᏃᎯᏎᎸ ᎣᎦᏎᏍᏛ ᏙᏗᎪᎵᏰᎢᏏᏒᎢ ᏱᏙᏥᏁᎸ ᏙᎦᏙᎥᎢ. ᏧᏬᏪᎶᏗᏃ ᏙᎦᏙᎥ ᏕᎦᏁᎲ ᏗᎪᏪᎵ. ᏚᎪᎵᏰᎠᏃ ᎢᎬᏱ ᏗᏎᏍᏗ ᏧᎳᏍᎩ ᏁᏩᏓ ᎤᏓᏃᎯᏎᎸ ᏚᏙᎥᎢ. ᎾᎿᏊ ᎤᏲᎯᏍᏔᏅ ᎠᏲᏩᏁᎬ ᏕᎪᏪᎵᏍᎬᎢ. ᎯᎠ ᏄᏪᏒᎩᎧ. ᏄᎳ ᎢᏥᏍᎦᏯ. ᎤᎵᏍᎨᏓ ᎾᏏ. ᎯᎠ ᏗᎦᎸᏫᏍᏓᏁᏗᎢ. ᏚᏳᎪᏛ ᏗᏍᎩᎥᏏᏕᏣᏙᎥᎢ ᏗᏉᏪᎶᏗᏃ ᎠᎭᏂ ᎪᏪᎵᎢ. Ꮭ ᏯᏆᏚᎵ ᏧᎦᎸᏓ ᎢᏥᏬᏂᏏᏓᏍᏗᎢ ᎠᏴ ᎨᏙᎲᎢ.

ᎪᎯᏗᏃ ᎢᏳ ᎣᏂ ᏙᎢ ᏄᎾᏛ ᏁᎸ ᏴᏫ ᎩᎳ ᎤᏙᎯᏳᎾᏁᎴ ᏚᏳ ᎪᏛ ᏚᎾᏙᎥᎢ. ᏅᎩᏁᏃ ᏗᎪᏪᎸ ᎤᎪᎵᏰᎠ. Ꮭ ᏱᎦᏅᏓᏗᎠ ᎤᏙᎯᏳ ᏔᏬᏗᏗᏲᎯᎯ ᏬᏱ ᎠᎴ ᏥᏍᏆᎦᏙᎬ ᏄᏬᏛᎾ ᏱᎩ. ᎾᏍᎩᏊᎴ ᏱᎩ ᎾᎤᏛᏐᏅ ᎠᏍᎦᏯ ᏆᎾᏗᎩᏍᎩ ᏆᎾᏗᎩᏍᎩ.
