# Language: Cheyenne
#   ISO 639-3: chy
#   Alt Name: Etse̊hesenestse
# Dialect:
# Orthography: No tone mark
# Source: http://www.languagegeek.com/algon/cheyenne/cheyennetext.html
# Original source: http://www.geocities.com/cheyenne_language/coyote.htm
#

Naa ve’ho’e natåhosemo. Mohna’tone̊hehe. Vaotsevahne mohna’hohevohe. Naa ne̊he’še mo’ee’oeno̊hevohe. Moståhpe’o’åsenåhne̊hehe ma’taa’e. Mohma’xe̊honohto̊hehe honoo’o. Naa ne̊he’še tsehne̊šenavåhonone̊se moxho’e̊haa’hahanehe. Tseohke̊hešenestoneva’xevo̊se o̊htotoeveoe’tovåhtsevose̊stse (hoohtseto) mohne̊hešenestoneva’xe̊hevohe. «Naxaepeosemaa’e tsehetose̊heše̊-hotoo-,» moxheto̊hevohe nehe hoohtseto. Naa mostae’evone̊hne̊hehe. Ne̊heohe mosto’hove̊he’ona’o̊hehe oohtseheta hene̊heohe tsehnestoneva’xetse̊se. Moståhe’kone̊hoto̊xaotse̊hevohe, moxho’noeve̊ho’haeoesta’hatse. Naa tse’tohe o’ko̊home mone̊hme’ho’eohtse̊hehe. Hene moxheho’e̊hohto̊hehe tsehonohetse. Naa ne̊he’še mostatse̊hehehe ve’ho’e, «Hene tše̊heše̊hesto’e onono̊tse, mese̊stse,» moxheto̊hevohe. Hene mostaonono̊hehe. Nono’hono’e mostama’seonono̊hetse̊hehe. «Hapo’e hene nato’semese,» mo’o̊htaohke̊heto̊hevohe. Ooxesta moxheše’hanåhehe. Tsestaešema’semåheestotse̊se mostanotseevavo’hoveotse̊hevohe tse’tohe me’e̊škemahne (hoohtseto). Mohne’ano̊hevone̊hne̊hehe. Ehma’xenehovosesto. Naa tosa’e hešeeše ho’hamose moššeešenåhehe šeeneva. Mohma’xetåhpe’åsevo’eno̊hehehe. Moxho’e̊hoto̊hevohe.
