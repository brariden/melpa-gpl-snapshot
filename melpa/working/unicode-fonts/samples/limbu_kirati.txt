# from http://www.xenotypetech.com/samplepdfs/LIF_Sample.html

ᤛᤠᤘᤠᤕᤧᤳᤜᤠᤱᤛᤠᤖᤧᤴ ᤔᤢᤈᤥᤳᤗᤢᤱᤃᤧᤴ ᤔᤠᤱᤗᤢᤱᤎᤢᤱ ᤔᤠᤱᤛᤣᤒᤢᤱ ᤛᤣᤷᤔᤠ ᤛᤠᤶᤈᤡᤖᤡ ᤍᤡᤗᤒᤡᤖ "ᤛᤠᤶᤈᤡᤖᤡ"

ᤛᤡᤔᤡᤰᤗᤢᤱᤅᤥ ᤁᤠᤰᤏᤢᤗ᤻ ᤁᤣᤔ᤻ᤒᤠ ᤏᤠᤅ᤻ᤈᤱ ᤆᤶᤈᤶᤗᤢᤱ ᤏᤢ ᤑᤰᤋᤠᤱᤗᤢᤱᤛᤡᤖᤣ ᤑᤰᤋᤢᤱᤀᤥ ᤁᤧᤏᤧᤒᤠ ᤀᤠᤏᤡ᤹ ᤏᤧᤵᤐᤠᤗ᤻ (ᤋᤃᤡ ᤁᤡᤖᤠᤋ᤻) ᤗᤠᤈᤣ ᤗᤡᤶᤒᤢᤘᤠᤏ᤻ ᤋᤧᤱᤃᤵ ᤆᤠ-ᤀᤢᤵᤐᤡᤛ᤻/ᤆᤦᤒᤡᤛ᤻-ᤔᤡᤰᤗᤢᤰ (ᤀᤰᤂᤣᤸ ᤀᤡᤗᤠᤶ) ᤌᤢᤶ ᤒᤠ᤺ᤈᤥ ᤐᤠᤱᤓᤣ ᤌᤥᤍᤡᤶ ᤐᤠᤴᤈᤢᤶᤓᤥ ᤕᤰᤗᤰ ᤂᤠᤏᤡᤴ-᥏ ᤀᤥ ᤁᤣᤏᤣᤒᤠ ᤛᤠᤱᤛᤣᤒᤠ ᤋᤧᤴᤏᤡᤴᤏᤣ ᤛᤠᤘᤠᤕᤧᤳᤜᤠᤱᤛᤠᤖᤧᤴ ᤔᤢᤈᤥᤋ᤻ᤗᤢᤱᤃᤧᤴ ᤔᤠᤱᤗᤢᤱᤎᤢᤱᤔᤠᤱᤛᤣᤒᤢᤱᤖᤥ ॥

ᤁᤴ ᤋᤧᤴᤏᤡᤴ ᤐᤠᤏ᤻ᤌᤷ ᤖᤒᤡ ᤐᤠᤱᤈᤢᤶ ᤐᤥᤅᤡ ᤐᤠᤅ᤻ᤋᤢᤘᤠᤀᤠᤱ ᤔᤠᤵᤔᤠ ᤁ᤹ᤏᤠ ᤀᤠᤰᤁᤠᤖᤧ ᤏᤡᤗᤠᤶᤍᤥᤏᤢ ᤑᤧᤅ᤻ᤘᤠᤗᤠᤶ ᤖᤰᤛᤧ ᤐᤠᤱᤈᤢᤶ ᤔᤠᤱᤔᤠᤗᤢᤱ ᤋᤠᤶᤓᤢᤱᤅᤣ ᤋᤠᤶᤓᤢᤱᤏᤢ ᤗᤠᤁ᤻ᤋᤠᤵᤐᤠ ᤂᤗᤠᤱᤃᤧ/ᤀᤠᤍᤡᤐᤢᤖ ᤐᤥᤅ᤻ᤅᤡ ᤘᤠᤗᤡᤱ ᤜᤧᤰᤏᤧᤔᤒᤠ ᤘᤠᤱᤈᤱ ᤔᤠᤱᤛᤣᤒᤢᤱᤖᤣ ᤗᤠᤱᤍᤠᤰᤋᤧᤴ ᤁᤧᤵᤔᤠ ᤗᤠᤱᤃᤧᤳᤐᤡᤛᤠᤱ ᤛᤱᤔᤠᤱᤅᤣ ᤛᤱᤔᤠᤱ ᤂᤵᤔᤣ-᥉ ᤁᤢᤔᤢᤰ ᤕᤢᤔᤠᤒᤥᤅ᤻ ॥ ᤜᤣᤰᤁᤣᤖᤡᤰᤁᤣ ᤇᤠᤐᤠ ᤍᤔᤰ-᥇ ᤑᤠᤸᤃᤢᤏᤴᤍ ᤋᤢᤶᤍᤧᤴᤏᤢ ᤒᤧᤸᤍᤠᤃᤡ ᤆᤵᤐᤧᤋᤡ ᤔᤳᤆᤡᤒᤢᤱ. ᤛᤡᤱᤑᤣᤖᤣ. ᤔᤇᤢᤘᤠ ᤏᤡᤘᤠᤍᤥ ᤄᤷᤋᤡ ᤏᤡᤘᤠᤍᤥ (ᤖᤳᤘᤠ ᤕᤱᤄᤱᤅᤣ-ᤕᤱᤄᤱ) ᤐᤥᤅ᤻ᤅᤡ ᤗᤠᤔᤡᤋᤠᤖᤗᤠᤶ ᤘᤠᤗᤡᤱ ᤑᤠᤱᤈᤱ ᤔᤠᤱᤛᤣᤒᤢᤱᤖᤧᤴ ᤀᤡᤰᤘᤠ ᤋᤥ᤹ᤔᤠ ᤂᤵᤔᤤ ᤌᤡᤰᤗᤡ ᤛᤡᤴᤗᤡᤒᤠ-᥍ ᤁᤢᤔᤢᤰ ᤌᤠᤅ᤻ ᤌᤠᤱᤃᤧᤳᤐᤡᤛᤠᤱ ᤌᤰᤔᤠᤱ ᤌᤠᤱᤔᤠᤒᤥᤅ᤻ ॥ ᤀᤰᤁᤣᤸ ᤁᤴᤗᤠᤶ ᤌᤠᤅ᤻ ᤐᤠᤴᤌᤖ ᤖᤠᤁᤧ ᤐᤠᤱᤈᤢᤶᤒᤠ ᤔᤣᤆᤡ ᤔᤠᤖᤠᤶᤎᤠᤰ ᤘᤠᤃᤧᤰᤗᤠ ᤘᤠᤴᤔᤠᤖᤰᤁᤠᤱ ᤃ ᤕᤠᤨᤣ-ᤎᤥ ᤂᤠᤖᤠᤰ ᤂᤠᤶᤒᤢᤋᤧᤳ ᤀᤢᤰᤗᤠᤎᤠᤗᤠᤶ ᤋᤕᤧᤀᤠᤱ ᤏᤧᤖᤥ ॥ ᤁᤴᤗᤠᤶ ᤋᤱᤒᤣᤖᤧ ᤕᤧᤳᤗᤠᤗᤠᤎᤠᤜᤠ ᤔᤧᤗᤥᤁ᤻ ॥ ᤋᤠᤀᤧᤶᤗᤧ ᤁᤴᤏᤣ ᤋᤠᤵᤗᤡᤈᤱ-ᤇᤠᤐᤠ ᤁᤧᤆᤵᤐᤠ ᤁᤠᤰᤏᤢᤗ ᤋᤠᤱᤛᤠ ᤌᤠᤱᤃᤧᤳ-ᤗᤠᤱᤃᤧᤳ ॥ ᤔᤠᤖᤠᤔ᤻ ᤐᤠᤱᤒᤠ ᤘᤠᤖᤥ ॥

ᤁᤴ ᤕᤧᤳᤏᤠᤶᤗᤣ ᤂᤵᤔᤤ ᤛᤣᤅ᤻ᤄᤠ ᤔᤧᤳᤋᤢᤒᤠ ᤋᤧᤴᤏᤡᤴ ᤂᤵᤔᤤ ᥇᥋᥆᥆ ᤀᤥ ᤏᤢ ᥇᥈᥆᥆ ᤔᤡᤋᤖ ᤘᤠᤖᤰᤖᤧ ᤐᤠᤰᤗᤢᤶᤍᤠᤁ᤻ᤏᤢ ᤌᤠᤅ᤻ᤏᤧ ॥ ᤁᤸᤗᤣ ᤏᤠᤶᤒᤡᤴ ᤐᤡᤛᤠᤱ ᤗᤠᤖᤢᤶᤒᤠ ᤏᤢ ᤆᤢᤏᤡᤕᤠ (ᤒᤠᤏ᤻ᤈᤥ-᥏) ᤔᤧᤰᤘᤠ ᤕᤱᤄᤱ ᤑᤢᤗᤢᤱᤃᤡ- ᤛᤢᤶᤘᤍᤥ ᤃᤢᤑᤠᤍᤠᤖᤠ (ᤀᤡᤓᤠᤱ) ᤏᤢ ᤂᤋᤪᤰᤐᤠ (ᤈᤡᤋ᤻ᤐᤢᤖ) ᤔᤜᤠᤔᤀᤡ. ᤍᤠᤏᤠᤒᤠᤖᤡ ᤆᤧᤶᤑᤥᤈᤥᤅ᤻ ᤐᤠᤱᤓᤣ᤹ᤜᤠ᤹ ᤔᤧᤏᤧᤃᤖ ᤏᤠᤶᤎᤠᤐᤡᤛᤠᤱ ᤒᤠᤁᤧ. ᤍᤢᤶᤛᤣ ᤖᤳᤘᤠᤒᤣᤛᤡ᤹ ᤋᤷᤁᤧ ᤁᤢᤛᤢᤴᤍᤧ- ᤕᤢᤶᤑᤪᤧᤅ᤻ ᤜᤧᤰᤋᤶᤒᤠ ᤒᤠᤏ᤻ᤈᤥᤛᤡᤃᤠᤱᤒᤠ ᤆᤢ-ᤆᤢᤰᤛᤠ ᤐᤠᤱᤓᤣ᤹ᤜᤠ᤹ ᤏᤢ ᤛᤠᤰᤑᤠᤖᤠ ᤐᤠᤌᤥᤐᤠ ᤐᤥᤅ᤻ᤅᤡ ᤔᤠᤘᤖᤥᤅ᤻ ᤌᤢᤶᤔᤡᤴ ᤋᤠ ॥ ᤜᤧᤰᤁᤣᤖᤡᤰᤁᤣ ᤌᤠᤱᤃᤧᤳᤐᤡᤛᤠᤱ ᤛᤢᤓᤠᤆᤡ ᤆᤋᤢᤖᤧ (ᤀᤡᤓᤠᤱ) ᤂᤗᤱᤃᤧ ᤔᤠᤏ᤻ᤐᤢᤷᤖ. ᤗᤠᤰᤋᤠᤵᤐᤠ. ᤔᤠᤱᤔᤠᤗᤢᤱ (ᤒᤠᤏ᤻ᤈᤥ) ᤐᤥᤅ᤻ᤅᤡ ᤐᤠᤴᤌᤷ ᤌᤢᤶᤔᤡᤴ ᤋᤠᤃᤖ ᤗᤠᤱᤃᤧᤳ ᤐᤡᤛᤠᤱ ᤗᤠᤔᤡᤋᤠᤖ. ᤓᤠᤗᤢᤋᤠᤖ. ᤄᤷᤋᤡ/ᤔᤏᤡᤐᤢᤖ᤻ ᤔᤇᤢᤘᤠ. ᤂᤠᤏᤡᤋᤠᤖ. ᤛᤡᤱᤑᤧᤖᤣ ᤔᤳᤇᤡᤒᤢᤱ ᤏᤢ ᤌᤣᤃᤢᤀᤣ ᤌᤣᤃᤢᤗᤠᤖᤣ ᤋᤧᤵᤋᤢᤒᤠ ᤆᤢᤗᤡᤜᤠ᤹ ᤐᤥᤅ᤻ᤅᤡ ᤇᤠᤐᤠ ᤋᤧᤶᤒᤣᤜᤠ᤹ ᤔᤡᤰᤌᤠᤔ᤻ᤒᤥ ᤗᤰᤁᤠᤀᤣ ᤏᤡᤔᤧᤎᤠᤐ᤻ᤗᤥ ᤀᤰᤂᤣᤖᤡᤰ ᤌᤧᤵᤐᤧᤳᤋᤠᤱ ᤗᤠᤔᤡᤋᤠᤖ ᤓᤠᤗᤢᤋᤠᤖ ᤔᤇᤢᤘᤠ ᤂᤠᤏᤡᤋᤠᤖ ᤆᤢᤏᤡᤕᤠ. ᤗᤠᤖᤢᤶᤒᤠ ᤔᤧᤰᤘᤠ ᤕᤱᤄᤱ ᤏᤠᤎᤠᤶᤒᤡᤒᤠ ᤛᤢᤓᤠᤀᤡᤴ ᤏᤢ ᤘᤠᤗᤡᤱ ᤑᤠᤱᤈᤱ ᤜᤧᤰᤋᤶᤒᤠ ᤆᤢ-ᤆᤢᤰᤛᤠ ᤀᤠᤒᤠᤅ᤻ᤅᤣ ᤌᤡᤱᤃᤠ ᤕᤢᤱᤁᤧᤕᤠᤶᤒᤠ ᤐᤠᤱᤓᤣᤜᤠ᤹ᤖᤣ ᤁᤡ᤹ᤃᤵ ᤔᤧᤃᤒᤢᤀᤠᤱ ᤜᤢᤙᤁᤔᤢᤰᤗᤢᤶᤔᤥ ᤏᤢ ᤌᤠᤅ᤻ᤎᤠᤅ᤻ᤔᤡᤁᤧᤒᤥᤁ᤻ᤐᤠ ᤕᤧᤳ ᤑᤧᤅ᤻ᤗᤧᤱ (ᤛᤠᤸᤕᤥᤅ᤻) ᤅᤥ ᤁᤧᤓᤣᤛᤡᤱᤒᤠ ᤔᤠᤱᤛᤣᤒᤢᤱ ᤁᤸᤗᤠᤶᤗᤧ ᤁᤡᤷᤃᤵᤛᤠ ᤐᤥᤏᤠ ᤘᤠᤇᤡᤱᤅᤡ ᤁᤧᤏᤧᤒᤠ ᤂᤧᤶᤛᤡᤱᤛᤠᤶᤗᤧ ᤁᤢᤍᤡᤶᤒᤠ ᤜᤧᤰᤁᤠᤩᤱ ᤕᤠᤱᤏᤡᤶᤖᤣ ᤛᤧᤰᤂᤠᤀᤣ ᤆᤧᤰᤋᤢᤒᤠ ᤏᤠᤘᤠᤍᤡᤱ ᤃᤀᤡᤋ᤻ ᤋᤠᤱᤔᤠᤸᤗᤠ ᤛᤧᤴᤍᤢᤎᤒᤠ ᤙᤏᤠᤖᤢᤱᤒᤠ. ᤛᤠᤱᤛᤣᤒᤠ. ᤛᤠᤱᤃᤠᤪᤠᤶᤔᤡᤒᤠ ᤆᤡᤈᤡᤃᤧᤴ ᤏᤢ ᤛᤧᤴᤗᤵᤋᤧᤴᤏᤡᤴᤏᤣ ᤔᤠᤱᤛᤣᤒᤢᤱ ᤁᤥᤁ᤻ᤔᤠᤖᤥ ॥
