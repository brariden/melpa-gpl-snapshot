# Language: Cree
#   ISO 639-3:
# Dialect: Plains Cree
# Orthography: Y-dot
# Source: http://www.languagegeek.com/algon/cree/yyd_example.html
# Original Source: Smith Atimoyoo's Cultural Centre. 1975. ᑫᑌᐊᔭᐠ / Kātāayuk: Saskatchewan Indian Elders.  Saskatchewan Indian Cultural College
#

ᐁᐏᐊᒋᒧᐢᑖᑕᑯᐠ ᐁᑭ ᐃᑖᐸᐦᑕᒫᐣ ᐁᐏᑕᒪᑯᐏᔭᕁ ᐁᑐᑫ ᑕᐣᓯ ᓂᑲᐣ ᐁᐏᐊᑕᔨᐢᐸᔨᐠ ᐊᓄᐦᐨ ᑭᒥᔭᐢᑲᒧᐸᔨᑭ ᐅᒪ ᑲᒥᔪᐢᑲᒥ ᐏᑭᑎᒪᑭᓇᑯᐏᓯᐤ ᐊᔨᓯᔨᓂᐤ ᐊᐦᐳ ᑲᑯᓯᐟ ᑭᑕᒥᔺᔭᐤ᙮

ᐅᒪ ᐏᑕᒪᑯᐏᓯᐏᐣ ᑭᐏᑕᒪᑎᓇᐘᐤ ᐁᑘᒪᑲᕁ ᑭᑭᓭᑊ ᑲᐘᐸᐦᑕᒪᐣ᙮ ᑭᑭᓭᑊ ᓇᐣᑕ ᓂᔭᓂᐣ ᑎᐸᐦᐃᑲᐣ ᐁᐊᔨᑕᐱᔭᐣ ᒪᒥᕁ ᑕᐱᐢᑯᐨ ᐁᐃᓯᓇᒪᐣ ᒥᓯᐍᔭᐱ ᒥᑕᑕᐦᐟ ᓇᓇᑐᕁ ᐁᐃᓯᓇᑿᕁ ᐱᑌᔨᕁ ᐁᑯᑕ ᓂᐘᐸᒪᐤ ᐊᐏᔭᐠ ᓇᒧᔭ ᓂᓂᓯᑕᐏᓇᐘᐤ ᒪᑲ ᑖᐱᐢᑯᐨ ᐁᐃᓯᓇᐘᐠ ᐁᓵᑅᐢᑌᔨᐠ ᐊᓂᒪ ᑲᑭᑭᐢᑲᕁ ᑕᐱᐢᑯᐨ ᐁᒐᒐᑲᓯᓈᐢᑌᐠ ᐁᔭᑯᒪ ᐊᔨᓯᔨᓇᐘᐠ ᐊᓂᑭ ᑲᒋᒋᑲᓯᓇᐢᑌᐠ ᐁᔭᑿᐘ ᐁᐃᑢᐦᐊᐠ ᐅᐦᐃ ᑲᒐᒐᑲᓯᓇᐢᑌᑭ ᐁᔭᑯᒐ ᐁᐃᑌᒪᑲᕁ ᑲᑭᔭᐤ ᐊᔨᓯᔨᓂᐤ ᑫᔭᐱᐨ ᑭᓊᐢ ᐁᐏᐱᑕᐦᐟ ᐁᔭᑿᐘ ᑲᒥᐢᑿᐸᒪᐠ ᑫᑌᔨᑕᒪᐣ ᓇᒧᔭ ᑕᐱᐢᑯᐨ ᐊᔨᓯᔨᓂᐤ ᑕᐱᐢᑯᐨ ᐁᑐᑫ ᐅᓯᑯᐤ ᐊᐳᒋ ᐱᓯᒼ᙮

ᐃᐢᐱ ᐁᔭᑯᓂ ᐅᐦᐃ ᐁᐘᐸᐦᑕᒪᐣ ᓂᑲᑲᑭᓯᒧᐣ᙮ ᐃᐢᐱᑫᑌᐊᔭᐠ ᒪᒋ ᓂᑐᐦᑕᑯᐏᓯᑢᐏ ᐁᐊᐸᒋᐦᑕᒋ ᔪᑎᐣ ᐅᔦᔦᑐᑕᑫᐏᐣ ᐁᒋᔺᓯᐠ ᑭᑲ: ᐱᑯ ᑕᐱᑭᐢᑿᒋᑲᑌᐤ᙮

ᐁᔭᑯᒪ ᑫᓯᓇᒪᐣ ᓂᑌᔨᑌᐣ ᐅᑲᑭᓯᒧᐏᓂᐘᕁ ᐊᔨᓯᔨᓂᐘᐠ ᐁᐏ ᓇᐢᑯᒥᑯᐏᓯᒋᐠ᙮ ᓂᓇᓈᐢᑯᒧᐣ᙮

ᑲᓂᕁ ᒥᓇ ᓂᐘᐸᒪᐘᐠ ᓇᐣᑕᐤ ᓂᐢᑕᓇᐤ ᓇᐯᐘᐠ ᓇᐣᑕᐤ ᓂᔭᓇᐅᓴᑊ ᐏᐢᑫᐘᐠ ᑭᑲ: ᐁᑭᑭᐢᑲᐦᑭᐠ ᐅᑎᑎᐦᒪᓂᐘᕁ ᐁᐅᑕᐦᐱᑌᔨᐠ ᐁᐱᒧᐦᑌᒋᐠ ᑲᐏ ᐁᑭᐏᒋᐠ ᑕᐱᐢᑯᐨ ᑭᑲ: ᐁᑭᐢᑎᑫᒋᐠ ᐏᒥᔪᑭᐦᒋᑲᓂᐏᐤ ᓂᐘᐸᒪᐘᐠ ᓀᐦᐃᔭᐘ ᐁᒪᒪᐍᔭᑎᒋᐠ ᐁᒪᒪᐘᑐᐢᑫᒋᐠ ᓇᓇᑐᕁ ᐊᔨᓯᔨᓂᐤ ᐁᑐᑫ ᐅᒪ ᓂᑌᔨᑌᐣ ᐁᐏ ᑭᑎᒪᑭᓇᑯᐏᓯᐟ ᓇᐘᐠ ᐊᔨᓂᔨᐤ᙮

ᐊᐁᓇᐘ ᑲᐘᐸᒪᐠ ᐃᐢᑲ ᐁᐊᑕᒥᐢᑲᐘᐠ ᐁᐃᑘᐟ ᐊᔨᓯᔨᓂᐤ ᐏᒪᒥᓄᐦᑕᐦᐃᑯᐏᓯᐤ ᐅᑌ ᐊᑎᓂ᙮
