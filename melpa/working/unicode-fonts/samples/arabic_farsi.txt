# snippet from VOA

فیلم «من، سرچشمه» که  اکران آن در آمریکا از امروز، جمعه ۲۷ تیر ماه، آغاز می شود از فیلم های مطرح جشنواره ساندنس زمستان پیش است که یکی بعد از دیگری در تابستان امسال به اکران می رسند.

اسم فیلم «من، سرچشمه» بازی با حرف I در انگلیسی است که وقتی eye نوشته شود، «چشم»  هم من می‌دهد. این فیلم، در باره تحقیق وسواس آمیز یک دانشمند بیولوژی مولکولی است در باره ساختار چشم انسان، که به بحث در باره ماورالطبیعه و رد وجود خدا می انجامد. در یکی از صحنه های اولیه فیلم، در آغاز آشنایی دانشمند با بازی «مایکل پیت»  با سوفی با بازی «استرید برژه فریزبی» که چشمانش او را مجذوب کرده، به او می گوید که تحقیق او سرانجام  به رد علمی و قطعی و مستدل باور وجود خدا منجر خواهد شد، هر چند که تاکنون کسی قطعا نتوانسته وجود خدا را ثابت کند
