# Language: Micmac
#   ISO 639-3: mic
#   Alt Name: Míkmawísimk
#   Alt Name: Mi'gmawi'simg
# Dialect:
# Orthography: Francis-Smith
# Source: http://www.languagegeek.com/algon/mikmawisimk/mikmawisimktext.html
# Original source: DeBlois, Albert D. 1990. Micmac texts. Ottawa: Canadian Museum of Civilization. PM1791 .D52 1990
#

E'ye e'ye. Ki's sa'q nestuwita'sultimk, Lnu'k eykik Unama'kik. Weja'tekemkek Kɨlisto'po'q pekisinkek. Tujiw wejimikwite'tasit ta'n koqowey tɨla'sitew, ta'n tɨlitutew mimajuwaqan ke' we'kaw. Kɨlisto'po'q etlipkisink kissetta'newimk, na' tami semiselewimk. Pekisink etlimewisultiyek; pkwimann, etliktantu'titl mimajuwinu'k, ta'n ula' kesikeweyl kispastaq. Kispasmi'titl pkwimann wujjit kesikewey.

Na tujiw Kɨlisto'p oqwa't. Kɨlisto'p oqwa't, uti, oqwa't. Teluwet, “Tett ika'q manasu'lkw apaqtu'jk; apaqtuk.” Nike' wiki'ti'tij apaqtuk. Uti, piltuwaptm ta'n koqowey. Oqote'tut, amskwes nemitumk na tujiw manasu'lkw. E'e, na paqasa'to'q kullpisunek. Wejkwina'taqamisukwit. Sawtaqa'taqan, welipotji'j e'wɨk. Wel na wejkwina'taqamisukwit. Qaske'k ika'j, e'ya oqwasa'toq wtul. Uti, ke'kwipukuwa'ij kunntew meski'k etek, tett aklasiyewi'sit etuk.
