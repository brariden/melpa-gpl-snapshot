# Language: Montagnais
#   ISO 639-3:
#   Alt Name: Ilnu-aimun
#   Alt Name: Innu-aimun
#   Alt Name: Innu-Montagnais
# Dialect:
# Orthography:
# Source: http://www.languagegeek.com/algon/naskapi/ilnu-text.html
# Original Source: Siméon, Anne-Marie. 1997. Uikut shika tishun: ilnushkueu utipatshimun/Un monde autour de moi: témoignage d'une Montagnaise. Chicoutimi, Québec: Editions JCL. E99 .M87S55 1997. ISBN: 2894311575
#

Nimunaitshatan nanikutin, ekue ashtaiat nimitshiminan nite lekat. Apu tshut apatet nite mashku-pimi eshtaiat. Nitakunietan apu ut shashteshpakuat. Ekue ashtaiat e mitshapishkat ashini tshetshi eka aueshishat tshimutitau mitshimilu. Mishta-shashish ishkuateshipan nite inanun. Eukuan issishuepan kie nimushum. Apu tshi uemut ititikuat, mukᵘ uil ishinakuanikakue ilnu tshetshi ishkuashik, shash tshipa nitautshinupan tshekuan. Eshkᵘ anutshish lekaun. Uapatamekᵘ nite, nasht tatakuau ashit apishish teuat mishtikuat uashka. Miam e natukuiuet nite etelitakuat. Nitautshipanat nite ilnashtiat mukᵘ ut tshilipinitautshitau. Nishᵘ nite takuana kutikuniutshuapa mishta-miluashua ninanun. Ekut nite ueshkat nitutatan. Nimiluelimutan nite etaiat shakuat. Ekut nite nuishkushetan nuiashiminan, kie peikuan mashkᵘ kie amishkᵘ. Kie ekut nipashuatananat ushakaiat. Nite nitapashkuatananat ushakaiat tshetshi pashitau.
